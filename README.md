# Szoftverfejlesztés multinacionális vállalatoknál 2018 ősz

Az előadások során vetített diák _nem_ kerülnek kiadásra! Ez a wiki szolgál jegyzetként!

0. [A félév ütemezése](felev_utemezese.md)
1. [Felkészülést segítő anyagok](felkeszülest_segito_anyagok.md)
2. [Feladatok](feladatok.md)
3. [Git-anyagok](git_anyagok.md)
4. [Github](github.md)
5. [Munkafolyamat](munkafolyamat.md)
6. [Fejlesztői eszközök](fejlesztoi_eszkozok.md)
7. [Kódformázás és analízis](kodformazas.md)
8. [Referencia architektúra](referencia_architektura.md)
9. [A virtuális világ](virtualis_vilag.md)
10. [Az autó fizikája](fizika.md)
11. [Bemutató videók az egyes funkciókról](videok.md)

## Tárgyleírás

A tárgy keretében a hallgató ismeretet szerez az aktuális, multinacionális vállalatoknál folyó szoftverfejlesztési gyakorlatokról. Egy, a teljes féléven át tartó fejlesztési projekt keretében megismerkedhet olyan aktuális témákkal, mint: Clean Code, Test Driven Development, Continuous Integration, Code Review, Version Control, Agile, Software Craftsmanship.

A hallgatók a félév során 4-5 fős csoportokban dolgozva, de közösen készítenek el egy szoftvert az előadásokon bemutatott módszertanok és eszközök segítségével. Ez teljes féléves elköteleződéssel jár a heti néhány órát kitevő - órarendi órán kívüli - csapatmunka iránt.

Minden csoport három sprintet teljesít és egy-egy sprint során a szoftver egy-egy modulját tervezi meg, fejleszti, és integrálja, melyet a csoport együtt mutat be. A tantárgy célja, hogy a hallgatók olyan tapasztalatot szerezzenek, amely egy tipikus multinacionális környezetben előfordul: párhuzamos és komponens alapú szoftverfejlesztés, megrendelő fókusz, határidős fejlesztések, proaktivitás, kommunikációs és szervező készség.
